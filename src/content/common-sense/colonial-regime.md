---
title: "رژیم استعماری"
desc: "جمهوری اسلامی نه جمهوری است و نه اسلامی"
---

نام *جمهوری اسلامی* بازی با کلمه برای پنهان کردن حقیقت است، مانند آنکه شب را روز بنامیم. برای کاست پیچیدگی معنایی، در این سایت از نام جمهوری اسلامی تا جای ممکن استفاده نخواهد شد.

منظور از *رژیم استعماری*، افراد و نهادهای سیاسی، اقتصادی، فرهنگی، و نظامی است که مشغول استعمار ایران هستند. این تعریف محدود به داخل ایران نیست و شامل عامل‌های خارجی نیز می‌شود.

تمام منابع کشور ایران، از نیروی انسانی تا منابع طبیعی، توسط رژیم حاکم و عوامل همکار خارجی، بر خلاف اختیار اکثریت مردم ایران، در حال به غارت رفتن است.

می‌گویند ۹۸٪ مردم در سال ۱۳۵۸ به جمهوری اسلامی رأی مثبت داده‌اند. از آنجایی که تعداد قابل توجهی از ایرانیان در آن سال و سال‌های آینده از وطن خود تبعید شده‌اند، مشخص نیست در این آمار چند درصد مردم ایران را *مردم* حساب کرده‌اند.

از سوی دیگر، سن مردمی که در سال ۱۳۵۸ حق رأی داشته‌اند در امروز بالای ۶۲ سال است، و نسل‌های بعدی انتخابی جز زندگی زیر رژیم استعماری را نداشته‌اند.

## آیا نظامِ حاکم *جمهوری* است؟
خیر. اکثریت مردم ایران خواستار حذف قانون حجاب اجباری هستند، تا جایی که حتی جان خود را برای رسیدن به این خواست داده‌اند. با وجود بیش از دویست به‌اصطلاح *نماینده مردم* در مجلس شورای اسلامی، حتی یک نفر پیگیر حذف قانون حجاب اجباری نشده است.

## آیا نظامِ حاکم *اسلامی* است؟
خیر. از آنجایی که نظام فعلی جمهوری نیست ولی خود را جمهوری معرفی کرده است، پس مرتکب فریب عمومی شده و اسلامی نیست. این فریب عمومی در آمار دروغ ۹۸٪ رأی مثبت نیز وجود دارد.

قانون اساسی نظامِ به اصطلاح *اسلامی،* در اولین اصل خود دروغ گفته و سعی در فریب عمومی کرده است. نیازی به مطالعه ادامه‌ی آن نیست و در همین ابتدا غیر اسلامی است.

> حكومت ایران جمهوری اسلامی است كه ملت ایران، بر اساس اعتقاد دیرینه‏‌اش به حكومت حق و عدل قرآن، در پی انقلاب اسلامی پیروزمند خود به رهبری مرجع عالی‏قدر تقلید حضرت آیت‏ الله العظمی امام خمینی، در همه ‏پرسی دهم و یازدهم فروردین‏‌ماه یكهزار و سیصد و پنجاه و هشت هجری شمسی برابر با اول و دوم جمادی‏ الاولی سال یكهزار و سیصد و نود و نه هجری قمری با اكثریت ۹۸/۲‏% كلیه كسانی كه حق رأی داشتند، به آن رأی مثبت داد.

&mdash; [قانون اساسی جمهوری اسلامی ایران - اصل اول](https://fa.wikisource.org/wiki/%D9%82%D8%A7%D9%86%D9%88%D9%86_%D8%A7%D8%B3%D8%A7%D8%B3%DB%8C_%D8%AC%D9%85%D9%87%D9%88%D8%B1%DB%8C_%D8%A7%D8%B3%D9%84%D8%A7%D9%85%DB%8C_%D8%A7%DB%8C%D8%B1%D8%A7%D9%86#%D8%A7%D8%B5%D9%84_%D8%A7%D9%88%D9%91%D9%84)

